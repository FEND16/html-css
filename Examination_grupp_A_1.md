# A_1 ~ Webbsida utan Ramverk

## Introduktion till uppgiften

I denna uppgift kommer ni inom era självvalda grupper att skapa en webbsida för att presentera en fiktiv webbyrå som består av gruppens medlemmar. Den grupp ni arbetar i under denna kurs ska ses som en mindre leverantör av webbsidor/webappar. Gruppen ska bestå av **3-4** medlemmar.

Delmoment 1,2 & 4 är densamma för både uppgift **A_1** och **A_2**. Delmoment 3 (skapandet av själva sidan) skiljer sig i uppgifterna och ska tas hänsyn till.

## Arbetssätt

I uppgift **A_1** och **A_2** ska ni arbeta utifrån projektmetodiken *Scrum*. Scrum är en agil projektmetodik som många utvecklingsföretag idag följer. Vad Scrum är och hur man arbetar utifrån det togs upp i föregående kurs.

Ni behöver inte följa projektmetodiken till punkt och pricka utan anpassa den efter hur gruppen vill arbeta.

Gruppen har fullt ansvar att själva sätta deadlines när saker ska vara klara, delegera arbete mellan medlemmar och ta fram en färdig lösning på uppgifterna. Problem som uppstår i gruppen löses internt mellan gruppmedlemmarna.

## Del 1: Vilka är vi?

#### Vad erbjuder vi?

I denna del ska ni ta fram en liten verksamhetsbeskrivning där ni kortfattat beskriver den verksamhet ni bedriver. Ni kanske fokuserar på att skapa hemsidor till småföretagen, privatpersoner, applikationer eller lite av varje.
Det viktiga är att ni tillsammans kommer fram till vad för typ av tjänst ni erbjuder och till vilken målgrupp, ett område där ni under denna och kommande kurs kommer att lägga fokus. Om ni gör denna del utförligt blir det mindre arbete under skapandet av hemsidan då ni redan har material att fylla den med.

#### Vad heter vi? 

Ett bra företagsnamn är viktigt och något man bygger varumärket kring. Alla medlemmarna ska komma fram med ett namnförslag samt en förklaring till namnet. Gruppen väljer sedan gemensamt ut ett namn som ni sedan håller fast vid. Alla namn presenteras vid redovisningen, det “vinnande” namnet måste motiveras.

## Del 2: Skapa en design

#### Grafisk profil
En grafisk profil är de regler som beskriver vilka färger och bokstavsstilar som ska användas när företaget kommunicerar. Detta tas fram för att få en enhetlig stil. Även användandet av företagets logotyp är reglerad i den grafiska profilen.

Ett exempel på en grafisk profil kan t.ex. vara [Spotifys Design Resources](https://developer.spotify.com/design/)

#### Logotypen

Alla medlemmar i gruppen tar fram varsitt exempel på logotyp. Logotypen måste vara kopplad på något sätt till företagets namn och dess betydelse. Gruppen bestämmer sedan tillsammans vilken logotyp som representera företag framöver. Alla logotyper presenteras vid redovisningen, den “vinnande” måste motiveras.

#### Webbplatsens utformning

Utformningen av webbplatsens layout och innehåll görs valfritt men den ska ha en struktur och presentation som återspeglar vilka ni är som företag. Det innebär ett genomtänkt val av färg och form som genomsyrar hela tjänsten och följer er grafiska profil. Stick ut från mängden och sätt er egen nisch!
Utöver att skapa en snygg design ska även hänsyn tas till innehållet som ska förmedlas och målgruppen som webbplatsen riktar sig till. Det är viktigt att användaren har en bra upplevelse på er sida.
 
#### Vad ska finnas med?

Eftersom detta är ert företag så har ni i fria händer att fylla sidan med den information ni anser relevant för besökare. Besök redan befintliga webbyråers hemsidors och ta inspiration. Hur presenterar de sig själva? Saker som kan vara bra att ha med men inte begränsa sig till: 
 
* Vad ni erbjuder för tjänst 
* Vilka ni är och vad ni tidigare gjort för arbeten
* Kontaktuppgifter till företag
* Hur många/några sidor ni väljer att presentera er själva med bestämmer ni själva


### Mockup / Wireframe

Innan ni påbörjar kodandet av webbsidan måste en mockup / wireframe finnas för alla de sidor hemsidan ska bestå av. Dessa presenteras under redovisningstillfället. Den slutgiltiga produkten måste inte stämma överens med dessa till 100% men en koppling ska kunna ses.


## Del 3: Bygga hemsidan

### Tekniker

I uppgift **A_1** (denna uppgift) får inget ramverk eller bibliotek användas förutom `normalize.css`. Gruppen ska således färdigställa produkten med helt egenskriven HTML och CSS utöver eventuell användning av `normalize`.

### Mobile first

Webbsidan ska vara byggd utifrån arbetssättet *Mobile first*. Det vill säga att man utvecklar webbsidan med mobilversionen i fokus från början. Detta ska gå att bekräfta i er versionshantering.

### Versionshantering

Hela arbetet ska versionshanteras med *git* via ett repository på *Github*. Vem som är ansvarig för att sätta upp ett repository bestämmer ni i gruppen.

### Validering

All den kod din skriver ska valideras med valideringsverktyg för HTML & CSS. Koden i er produkt ska inte ha några uppenbara fel.

## Del 4: Inlämning och redovisning

### Individuell reflektion

Varje student skriver en individuell reflekterande text över arbetet med webbplatsen på ca 1000 tecken (ca 1 A4) där du skriver om arbetet "från ax till limpa". Du berättar om viktiga designval, problem som gruppen stött på och hur ni har löst dem. Du motiverar också för era designbeslut utifrån ett användbarhetsperspektiv.

Du redogör för hur det varit att arbeta utifrån *Scrum* och vad du bidragit med som helhet i arbetet. Avslutningsvis redovisas några viktiga erfarenheter och lärdomar du erhållit i arbetet med uppgiften. Reflektionen lämnas individuellt in på studentportalen.

Reflektionen sammanfattar både **A_1** och **A_2**.


## Inlämning

Webbplatsen publiceras genom Github med hjälp av `github-pages`. Detta gör man genom att skapa en branch i repot med namnet *“gh-pages”*. Webbsidan ligger då som en undersida till den som håller i repot. 

Läs mer om detta under rubriken “Project Pages” på följande länk:

[https://help.github.com/articles/user-organization-and-project-pages/](https://help.github.com/articles/user-organization-and-project-pages/)

När arbetet är klart lämnar ni en länk till det repo ni versionshanterat er webbsida utan ramverk på under inlämningen för A_1. Detsamma gäller för A_2 men då under inlämningen A_2.

## Presentation

I uppgiften ingår det att muntligt och visuellt presentera sitt arbete. I redovisningen presenterar ni resultaten från deluppgift 1,2 & 3. Bokningsschema för redovisningen öppnas ett par veckor innan redovisningstillf ällena.

Ni ska även ha en egen Slack-kanal där man kan följa erat arbete med uppgiften och er arbetsmodell med Scrum.

För att få betyget **G** krävs det att gruppen implementerar lösningen enligt uppgiften ovan.

För att få betyget **VG** krävs det utöver g-kraven att lösningen även följer *Progressive Enhancement* och att den har en *Responsiv design*.
